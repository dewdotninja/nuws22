{
 "cells": [
  {
   "cell_type": "markdown",
   "metadata": {},
   "source": [
    "# บทที่ 3 การปรับปรุงโครงข่ายประสาทเทียม\n",
    "\n",
    "จากที่ได้เกริ่นนำในบทที่ผ่านมาว่าการออกแบบและใช้งานโครงข่ายประสาทเทียมในทางปฏิบัติจะเป็นกรรมวิธีที่วนรอบ \n",
    "ในช่วงเริ่มต้นของโครงการคงเป็นไปไม่ได้ที่จะกำหนดค่าของไฮเปอร์พารามิเตอร์ต่างๆ ได้อย่างเหมาะสมในทันที เช่นจำนวนชั้นแฝง \n",
    "จำนวนเซลล์ในชั้นเหล่านั้น อัตราการเรียนรู้ ฟังก์ชันกระตุ้น ฯลฯ แต่จะต้องผ่านการทดสอบและปรับแต่งแก้ไขจนกว่าจะได้ความแม่นยำตามเป้าหมาย \n",
    "ในยุคสมัยนี้ที่ทุกสิ่งทุกอย่างต้องดำเนินการแข่งกับเวลา การศึกษาเกี่ยวกับการปรับแต่งไฮเปอร์พารามิเตอร์จึงเป็นสิ่งที่จำเป็น\n",
    "เพื่อว่าเราจะทดสอบและแก้ไขเป็นจำนวนรอบน้อยที่สุด ดังนั้นเนื้อหาในบทนี้จะเน้นการปรับแต่งโมเดล DNN จากบทที่ 2 เพื่อให้มีประสิทธิภาพตามต้องการ \n",
    "โดยข้อกำหนดของแต่ละโจทย์ปัญหาอาจแตกต่างกันไปตามสมรรถนะของตัวประมวลผลและทรัพยากร จำนวนข้อมูลการฝึก เป็นต้น\n",
    "\n",
    "ก่อนที่จะกล่าวถึงการปรับปรุงโมเดล DNN ปัจจัยสำคัญอันดับแรกที่ต้องพิจารณาคือการบริหารข้อมูลอย่างไรให้เหมาะสม\n",
    "\n",
    "## 3.1 การจัดการข้อมูล\n",
    "\n",
    "เราได้เข้าใจแล้วว่าข้อมูลมีความสำคัญอย่างยิ่งยวดต่อการเรียนรู้เชิงลึก เพราะโมเดล DNN มิใช่ขั้นตอนวิธีที่เขียนเป็นคำสั่งเงื่อนไขตายตัว \n",
    "แต่จะถูกขับโดยข้อมูล คือการปรับค่าพารามิเตอร์ของโมเดลในขั้นตอนของการฝึกจนกระทั่งได้ความแม่นยำตามเกณฑ์ที่กำหนด ดังนั้นกล่าวได้ว่า\n",
    "ประสิทธิภาพของโมเดลขึ้นกับคุณภาพและปริมาณของข้อมูลอย่างมาก \n",
    "\n",
    "แนวทางการจัดการข้อมูลสำหรับการเรียนรู้เชิงลึกโดยทั่วไปจะแบ่งข้อมูลเป็น 3 ชุดหลักคือ\n",
    "1. ชุดข้อมูลสำหรับการฝึก (training set) ใช้ในขั้นตอนการฝึกตามแผนภาพการคำนวณข้างหน้าและย้อนกลับที่ได้อธิบายในบทที่ 2 \n",
    "โดยมีการวนรอบตามที่กำหนดเพื่อลดค่าสูญเสียและเพิ่มความแม่นยำ \n",
    "2. ชุดข้อมูลสำหรับการพัฒนา (development set) คือข้อมูลส่วนหนึ่งที่แยกไว้สำหรับตรวจสอบข้าม (cross validation) เพื่อปรับปรุงโมเดล \n",
    "หรือตรวจสอบว่าโมเดลใดให้ผลดีสุดกรณีมีหลายโมเดล\n",
    "3. ขุดข้อมูลสำหรับทดสอบ (test set) ใช้ในการทดสอบขั้นสุดท้ายเมื่อได้โมเดลที่พอใจแล้ว\n",
    "\n",
    "ในระบบขนาดเล็กที่ไม่ซับซ้อนมาก เพื่อความง่ายอาจรวมชุดข้อมูล 2,3 เข้าด้วยกันและเรียกเป็นชุดข้อมูลสำหรับทดสอบ \n",
    "\n",
    "การแบ่งข้อมูลทั้งหมดออกเป็นชุด 1,2,3 ขึ้นอยู่กับผู้ใช้ นิยมตั้งเป็นอัตราส่วนเช่น 60%, 20%, 20% เช่นมีข้อมูลจำนวน 100,000 ตัวอย่าง \n",
    "แบ่งเป็นใช้สำหรับฝึก 60,000 ตัวอย่าง สำหรับพัฒนาและทดสอบอย่างละ 20,000 ตัวอย่าง เป็นต้น ในกรณีที่มีข้อมูลจำนวนมาก เช่นล้านตัวอย่าง \n",
    "อาจลดอัตราส่วนชุดข้อมูลพัฒนาและทดสอบน้อยลงเช่นเหลือเพียงอย่างละ 1% \n",
    "\n",
    "ข้อควรระวังเกี่ยวกับการใช้ชุดข้อมูลฝึกและทดสอบคือ ข้อมูลต้องมาจากการแจกแจง (distribution) ที่เหมือนกัน \n",
    "ตัวอย่างของการใช้ชุดข้อมูลที่ไม่สอดคล้องกันคือ สมมุติว่าต้องการสร้างโมเดลจำแนกสุนัขและแมว เราค้นหาข้อมูลภาพจากอินเทอร์เน็ตเพื่อฝึกโมเดล \n",
    "ซึ่งเป็นภาพสัตว์เลี้ยงที่ส่วนใหญ่ถ่ายโดยช่างภาพมืออาชีพ มีความชัดเจนและรายละเอียดสูง\n",
    "แต่เมื่อนำไปทดสอบหรือใช้งานจากภาพผู้ใช้ที่อาจไม่มีคุณภาพดีเท่าเทียม เช่นเบลอ แสงน้อย จัดองค์ประกอบภาพไม่ดี ผลที่ได้ก็คงไม่เป็นตามที่ต้องการ \n",
    "\n",
    "### 3.1.1 ค่าเอนเอียงและความแปรปรวน\n",
    "\n",
    "รูปที่ 3.1 แสดงตัวอย่างการจำแนกข้อมูลในระนาบ 2 มิติ โดยข้อมูลสองประเภทแทนด้วยวงกลมและสี่เหลี่ยม ในรูป (a) ด้านซ้ายสุดเป็นการจำแนกโดยเส้นตรง\n",
    "จะเห็นว่าไม่สามารถแบ่งกลุ่มข้อมูลได้ดีเท่าที่ควร คือมีการฟิตตำ่ไป (underfit) เรียกกรณีนี้ว่า มีค่าเอนเอียงสูง (high bias) \n",
    "\n",
    "<p />  \n",
    "<p align=\"center\">\n",
    "<img src=\"https://drive.google.com/uc?id=17vghyzLUAh4xuVnZMRvSxEEmOY0nn8r6\" width=750 />\n",
    "</p>\n",
    "<div align=\"center\">รูปที่ 3.1 การจำแนกทวิภาคในระนาบ 2 มิติ</div>\n",
    "\n",
    "\n",
    "**หมายเหตุ :** คำว่าไบแอสหรือค่าเอนเอียงในบริบทนี้ไม่มีความเกี่ยวข้องกับค่าเอนเอียง b ที่เป็นพารามิเตอร์ของโมเดล\n",
    "\n",
    "หากพิจารณารูป (c) ด้านขวาสุดซึ่งเป็นการฟิตเกิน (overfit) ถึงแม้ว่าจะสามารถจำแนกข้อมูลฝึกได้อย่างสมบูรณ์แต่ก็มีความซับซ้อนเกินความจำเป็น\n",
    "ไม่สามารถคาดหวังว่าจะทำงานได้ดีกับข้อมูลทดสอบหรือข้อมูลใหม่ที่เข้ามา เรียกกรณีนี้ว่า มีความแปรปรวนสูง (high variance) \n",
    "ตัวจำแนกที่อยู่ระหว่างกลางคือรูป (c) ที่เป็นตัวเลือกที่เหมาะสมสำหรับปัญหานี้ กรณีเหล่านี้จะเกิดขึ้นเช่นเดียวกันในระบบหลายมิติ \n",
    "การยกตัวอย่างในระนาบ 2 มิติทำให้เห็นภาพได้ชัดเจนขึ้นเท่านั้น \n",
    "\n",
    "สาระสำคัญของเนื้อหาในหัวข้อย่อยนี้คือ \n",
    "ต้องการหลีกเลี่ยงทั้งกรณีค่าเอนเอียงสูงและความแปรปรวนสูง ในสมัยก่อนจะมีประเด็นที่นิยมกล่าวถึงกันเรียกว่า \n",
    "การประนีประนอมระหว่างค่าเอนเอียงและความแปรปรวน (bias-variance tradeoff) \n",
    "เนื่องจากการปรับค่าเอนเอียงลดลงมีผลกระทบทำให้ความแปรปรวนสูงขึ้น หรือกลับกัน แต่ในยุคของการเรียนรู้เชิงลึกจะถูกกล่าวถึงน้อยลง \n",
    "ทั้งนี้เนื่องจากการใช้โมเดลที่มีขนาดใหญ่สามารถช่วยลดค่าเอนเอียงโดยไม่กระทบความแปรปรวน \n",
    "ในทำนองเดียวกันการเพิ่มขนาดของข้อมูลช่วยลดความแปรปรวนได้โดยไม่กระทบกับค่าเอนเอียง\n",
    "\n",
    "รูปที่ 3.2 แสดงตัวอย่างการจำแนกทวิภาคภาพสุนัขและแมว โดยโมเดลจะให้เอาต์พุตเท่ากับ 0 สำหรับภาพสุนัขและ 1 สำหรับภาพแมว \n",
    "เราจะเปรียบเทียบค่าผิดพลาดของกรณี A,B,C,D กํบกรณีตรวจสอบโดยมนุษย์ โดยสมมุติว่ามนุษย์สามารถจำแนกภาพได้โดยมีความผิดพลาดเป็นศูนย์ \n",
    "\n",
    "<p />  \n",
    "<p align=\"center\">\n",
    "<img src=\"https://drive.google.com/uc?id=1CkNZsqNEPCHOYyRsjuCODrLbaWgiNipw\" width=500 />\n",
    "</p>\n",
    "<div align=\"center\">รูปที่ 3.2 ปัญหาการจำแนกภาพสุนัขและแมว</div>\n",
    "\n",
    "* A. ได้ค่าผิดพลาดจากชุดข้อมูลฝึกเท่ากับ 0.5% และค่าผิดพลาดจากชุดข้อมูลพัฒนาเท่ากับ 1% จัดได้ว่าเป็นโมเดลที่ดี \n",
    "คือได้ทั้งค่าเอนเอียงและความแปรปรวนต่ำ \n",
    "* B. ได้ค่าผิดพลาดจากชุดข้อมูลฝึกเท่ากับ 1% และค่าผิดพลาดจากชุดข้อมูลพัฒนาเท่ากับ 12% คือกรณีความแปรปรวนสูง \n",
    "จะเห็นว่าโมเดลมีความแม่นยำสูงกับข้อมูลฝึก แต่ทำงานได้ไม่ดีกับข้อมูลพัฒนาเนื่องจากการฟิตเกิน \n",
    "* C. ได้ค่าผิดพลาดจากชุดข้อมูลฝึกเท่ากับ 20% และค่าผิดพลาดจากชุดข้อมูลพัฒนาเท่ากับ 21% คือกรณีค่าเอนเอียงสูง \n",
    "โมเดลทำงานได้ไม่ดีตั้งแต่กับชุดข้อมูลการฝึก และก็ได้ผลใกล้เคียงกันกับชุดข้อมูลพัฒนา คือมีการฟิตต่ำไป\n",
    "* D. ได้ค่าผิดพลาดจากชุดข้อมูลฝึกเท่ากับ 20% และค่าผิดพลาดจากชุดข้อมูลพัฒนาเท่ากับ 30% คือกรณีทั้งค่าเอนเอียงและความแปรปรวนสูง \n",
    "เป็นโมเดลที่ด้อยที่สุดสำหรับทั้ง 4 กรณีที่ยกตัวอย่างมา\n",
    "\n",
    "### 3.1.2 วิธีพื้นฐานในการลดค่าเอนเอียงและความแปรปรวน\n",
    "\n",
    "เมื่อตรวจสอบสมรรถนะของโมเดลที่มีต่อข้อมูลชุดฝึกและพัฒนาดังเช่นในตัวอย่างด้านบน เราสามารถตัดสินเบื้องต้นเกี่ยวกับค่าเอนเอียงและความแปรปรวนของโมเดล \n",
    "และใช้วิธีการพื้นฐานในการแก้ปัญหาดังนี้\n",
    "\n",
    "หากพบว่าโมเดลมีค่าเอนเอียงสูง (ต้องการปรับปรุงสมรรถนะต่อข้อมูลฝึก)\n",
    "* เพิ่มขนาดของ DNN\n",
    "* เพิ่มจำนวนรอบการฝึก หรือทดลองเปลี่ยนตัวหาค่าเหมาะที่สุด\n",
    "* อาจทดลองเปลี่ยนสถาปัตยกรรมของโครงข่ายประสาทเทียม \n",
    "\n",
    "หากพบว่าโมเดลมีความแปรปรวนสูง (ต้องการปรับปรุงสมรรถนะต่อข้อมูลพัฒนา)\n",
    "* เพิ่มจำนวนข้อมูล\n",
    "* ลดการฟิตเกินโดยวิธีเช่นเรกูลาร์ไรเซชันหรือดรอปเอาต์ (จะได้กล่าวถึงต่อไปในบทนี้)\n",
    "* อาจทดลองเปลี่ยนสถาปัตยกรรมของโครงข่ายประสาทเทียม \n",
    "\n",
    "เมื่อปรับเปลี่ยนโมเดลแล้วต้องกลับไปตรวจสอบใหม่จนกว่าจะได้ค่าเอนเอียงและความแปรปรวนอยู่ในเกณฑ์ที่ยอมรับได้"
   ]
  },
  {
   "cell_type": "markdown",
   "metadata": {},
   "source": [
    "<p align=\"center\">\n",
    "<img src=\"https://drive.google.com/thumbnail?id=13bzT7Rmy3bzvE7TiS0yfQo94kpxMuipF\" alt=\"dewninja\"/>\n",
    "</p>\n",
    "<div align=\"center\">dew.ninja 2022</div>"
   ]
  }
 ],
 "metadata": {
  "kernelspec": {
   "display_name": "Python 3.9 (tensorflow)",
   "language": "python",
   "name": "tensorflow"
  },
  "language_info": {
   "codemirror_mode": {
    "name": "ipython",
    "version": 3
   },
   "file_extension": ".py",
   "mimetype": "text/x-python",
   "name": "python",
   "nbconvert_exporter": "python",
   "pygments_lexer": "ipython3",
   "version": "3.9.10"
  }
 },
 "nbformat": 4,
 "nbformat_minor": 4
}
